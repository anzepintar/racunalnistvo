# Vaje 1 - Diagrami poteka (pogojni stavek)

1. S pomočjo orodja Flowgorithm izdelaj algoritem, ki bo izpisal “Pozdravljen svet!”.
2. Izdelaj algoritem, ki te bo vprašal po imenu, nato pa izpisal “Pozdravljen {ime}”.
3. Izdelaj algoritem, ki bo omogočal vnos dveh števil, nato pa bo izpisal vsoto obeh vnesenih števil.
4. Izdelaj algoritem, ki prebere tri števila in izpiše povprečno vrednost.
5. Izdelaj algoritem, ki bo omogočal vnos ur in minut, nato pa bo vneseni čas izpisal v sekundah.
6. Izdelaj algoritem, ki bo omogočal vnos dveh števil, ki bosta predstavljala velikosti stranic pravokotnika, nato pa bo izračunal ter izpisal obseg ter ploščino pravokotnika v obliki: "Ploščina pravokotnika je {ploščina}. Obseg pravokotnika je {obseg}.
7. Izdelaj algoritem za program, ki omogoča vnos dveh časov (ura1, minuta1, ura2 in minuta2). Algoritem naj oba časa sešteje in izpiše rezultat. Primer: 3:45 + 2:27 = 6:12 (Pazi na prenos minut)
8. Izdelaj algoritem, ki bo omogočal vnos temperature v stopinjah celzija, nato pa bo vneseno temperaturo pretvori in izpisal v stopinjah Fahrenheita. Enačba za pretvorbo je: T(°F) = T(°C) x 9/5 + 32
9. Izdelaj algoritem, ki omogoča vnos dveh poljubnih števil, nato pa algoritem izpiše tisto število, ki je večje. Če vnesemo dve enaki števili, naj algoritem izpiše, da sta števili enaki.
10. Izdelaj algoritem, ki omogoča vnos zaporedne številke dneva (1-7) in glede na vnos izpiše ime dneva. Če vnesemo 1, izpiše "Ponedeljek"... (Koliko pogojev si uporabil? Oceni hitrost delovanja tvojega algoritma. Kaj je veriženje pogojev.)
11. Izdelaj algoritem, ki bo od uporabnika zahteval štirimestno pin kodo. Algoritem naj uporabniku ponudi do tri možne vnose. Pri vsakem napačnem naj izpiše "Vnesel si napačno PIN kodo imaš še X poiskusov". Prava PIN koda naj bo 9999. Če je uporabnik v enem izmed treh možnih vnosov vnesel pravilno PIN kodo, naj program izpiše "Vnos PIN uspešen" in naj se zaključi.
12. Izdelaj algoritem, ki omogoča vnos treh stranic poljubnega trikotnika nato pa preveri trikotniško neenakost. Algoritem naj izpiše ali je trikotnik izrojen ali ne (Trikotniška neenakost).
13. Izdelaj algoritem, ki omogoča vnos dveh števil (podatka o telesni teži in višini) ter izračuna ITM. Program naj izpiše tri možne statuse ITM-ja (prenizka telesna teža, normalna telesna teža, prekomerna telesna teža), pri čemer upoštevaj:
če je ITM < 17 potem izpiše "Prenizka telesna teža"
če je ITM > 25 potem izpiše "Prekomerna telesna teža"
če je ITM med 17 in 25, izpiše "Normalna telesna teža"
Indeks telesne mase izračunamo po formuli: ITM = Telesna teža (kg) / Telesna višina(m^2)
